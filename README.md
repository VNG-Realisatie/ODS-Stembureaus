# ODS-Stembureaus
In de praktijkbeproeving Open Data Standaarden (ODS) is met gemeenten en inhoudelijk betrokkenen de semantische open data standaard (ODS) "stembureaus" tot stand gekomen. Deze standaard is sinds 2017 ingezet voor onder andere de Tweede Kamerverkiezingen, de Gemeenteraadsverkiezingen (gecombineerd met het Wiv-referendum), de Provinciale Staten verkiezingen en die van het Europees Parlement. 

De toepassing www.waarismijnstemlokaal.nl ,ontwikkeld door de Open State Foundation (OSF) in opdracht van het Ministerie van Binnenlandse Zaken, maakt gebruik van deze standaard. Onder andere via Google en Facebook hebben middels deze standaard en de toepassing waarismijnstemlokaal meer dan 1 miljoen burgers op deze manier het stembureau gevonden. 

Het Ministerie van Binnenlandse Zaken wil ook voor de komende verkiezingen op 22 november 2023 de stembureaus makkelijk vindbaar maken en heeft de OSF wederom gevraagd de toepassing waarismijnstemlokaal te actualiseren. Om die reden is de standaard stembureaus herzien naar de laatste inzichten in de versie 1.5. Dit bestand is nu beschikbaar gesteld voor hergebruik maar ook voor review. 

Graag willen we dan ook vragen om te reageren op deze aangepaste semantische conceptstandaard “Stembureaus”. Zie hiervoor het gepubliceerde Excelbestand met de naam “Concept Stembureaus ODS 1.5 TK23”. 
OSF en VNG zullen na de verkiezingen de standaard wederom actualiseren en vragen om een reactie hierop.

Voor vragen kunt u contact opnemen met sander.bakker@vng.nl


